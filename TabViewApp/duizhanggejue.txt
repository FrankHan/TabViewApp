天对地，地对天。日月对山川。祥云对瑞雪，暮雨对朝烟。北斗七星三四点，南山万户十千年。 

溪对谷，水对山。峻岭对狂澜。柳堤对花苑，洞壑对峰峦。舟横清浅水村晚，路入翠微山寺寒。

朝对暮，夏对春。五戊对三更。重阳对七夕，冬至对秋分。三百枯棋消永昼，十千美酒赏芳辰。

楼对阁，院对宫。栋宇对垣墉。墙头对屋角，寺外对庭中。几万黄蜂寻苑圃，一双紫燕入帘栊。

今对古，汉对唐。五帝对三皇。三国分吴魏，六朝有宋梁。虞夏商周为四代，禹汤文武是三王。

韩对赵，吕对申。张耳对李膺。贾山对潘岳，魏绛对陈平。萧曹汉代称良相，李郭唐朝是伟人。

心对口，面对身。皓齿对朱唇。咽喉对肺腑，肝胆对腹心。赤面丹心诚烈士，朱颜绿鬓是佳人。

襦对袜，帛对巾。束带对垂绅。罗帏对绣被，纱帐对锦茵。礼乐衣冠成上国，文章黼黻美吾身。

经对史，赋对诗。传记对歌辞。典谟对风雅，赞语对箴规。萤窗励志穷经日，凤陛成名射策时。

犀对象，玉对金。宝瑟对银筝。珠璫对象筒，玉笛对瑶琴。玻璃可作床书枕，玳瑁常为食客簪。

书对画，碗对觥。砚匣对棋坪。藤床对竹几，晓角对寒砧。光射斗牛知剑气，志存山水辨琴音。

茶对酒，饭对羹。美酿对香粳。炮羊对脍鲤，煮笋对餐英。雪夜烹茶真韵事，春初煎韭见交情。

柑对桔，榧对菱。圆眼对榄仁。荔枝对松子，都李对林檎。交梨火枣仙家品，银杏朱樱御园珍。

酥对脆，粿对糇。米果对麻球。饆饠逾粽子，馎饦胜馒头。凡糕必用糖调粉，诸饼多将面插油。

斟对酌，盏对瓶。酒谱对茶经。龙膏逾凤髓，紫笋过绿醲。绍浙宜城醪尽美，武夷阳羡品俱馨。

松对柏，柳对花。紫萼对红葩。葡萄对橄榄，石林对山茶。翠麦摇风千顷浪，红桃映日万川霞。

丸对散，灸对针。百合对山棱。乌头对狗脊，枳壳对桃仁。甘草茯苓为佐使，黄耆白术是君臣。

麟对凤，鹭对莺。马走对牛鸣。猴玄对豹赤，象白对鸾青。蝴蝶梦中家万里，子规枝上月三更。

虾对蟹，鲫对鳊。双鲤对三鳝。鼋羹卿指动，鲈脍客心悬。鳆鲞鲳鲨皆海味，鲥鲂鲫鳜尽膳鲜。

虫对豸，蚓对蝇。蛤蚧对蝘蛉。螳螂对蟋蟀，蚱蜢对蜻蜓。谁信蠹鱼成脉望，始知宵烛即流萤。

黄对白，黑对红。碧草对青松。丹墀对紫阁，绀发对青瞳。鹅黄鸭绿分深浅，月白天蓝别淡浓。

三对五，万对千。两眼对双拳。孤灯对只眼，百世对千年。春过园林花一梦，日长苑圃柳三眠。

声对色，艳对香。月影对星光。山形对地势，挹秀对腾芳。去国心如帆影没，思乡梦与角声长。

南对北，上对中。后阁对前宫。南山对北海，北斗对东风。星光灿灿皆朝北，水势滔滔尽向东。

中对外，后对前。日下对云边。山头对谷口，室内对堂偏。户外松须凝晓露，门前柳眼锁朝烟。

疑对信，似对如。似玉对如珠。黄云常似盖，新月竟如梭。风摇樵叶如旌曳，日照荷花似锦铺。

重对叠，叠对重。岌岌对融融。依依对灼灼，喔喔对雍雍。梨花院落溶溶月，柳絮池塘淡淡风。

然对乃，且对夫。是也对非欤。散其对彰厥，乐只对刑于。圣人所谓焉耳矣，君子如期而已乎。

久对暂，乍对将。欲绽对初芳。偏宜对雅称，甚愧对何妨。横斜北斗夜将半，萧瑟西风天正凉。


