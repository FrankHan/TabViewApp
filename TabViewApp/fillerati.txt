
四字联
一轮明月；四壁清风。
山以石峻；海为川归。（集石门颂字） 
天下有道；国家将兴。（集四书句） 
云水风度；松柏气节。 
五车诗胆；八斗才雄。
不攻人短；莫矜己长。 
风云论道；笔墨通天。 
尺璧非宝；寸阴无价。 
当勤精进；但念无常。 
竹阴在水；兰气随风。 
行仁义事；读圣贤书。 
江山入画；意气凌云。 
花晨月夕；茶半香初。 
求通民情；愿闻己过。（林则徐） 
穷不失义；富而无骄。（集四书句） 
松风高洁；兰气幽芳。 松风煮茗；竹雨淡诗。 
事理通达；心气和平。 
斧藻其德；竹柏之怀。（梁同书） 
贫不学吝；默无过言。 
泪尽数行；诗留千古。（郑燮） 
持山作寿；与鹤同侪。（齐白石） 
荡思八荒；游神万古。 
倚剑天外；射雕云中。 
读古人书；友天下士。（包世臣） 
勤能补拙；俭以助廉。 
虚心为竹；清节而秋。（集景君铭字） 
移花得蝶；买石饶云。（郑燮） 
欲正人心；引为己任。（胡林翼） 
曾三颜四；禹寸陶分。（郑燮） 
静观世态；细品人生。 
澹泊明志；夙夜在公。
--------------------------------------------------------------------------------
五字联 
一生勤为本；万代诚作基。 
一亭俯流水；万竹引清风。（集兰亭序字） 
一溪流水绿；千树落花红。 
人无信不立；天有日方明。 
几阁文墨暇；园林春景深。 
三月桃花雨；一张风雪图。 
三思方举步；百折不回头。 
大慈念一切；慧光照十方。（释弘一） 
丈夫志四海；古人惜寸荫。（集陶渊明句） 
万山排紫绿；一室贮清虚。 
与世为依怙；如日处虚空。（释弘一） 
山公惜美景；小谢有新诗。（集唐诗句） 
山吞残日暮；水夹断云流。 
山深春自永；海静日尤高。 
千流归大海；高路入云端。 
己过勿惮改；未然当先思。 
井灶有余处；林园无俗情。（集陶渊明句） 
天地入胸臆；文章生风雷。 
天长落日远；意重泰山轻。（集李白句） 
天意怜幽草；人间爱晚晴。 
无言先立意；未啸已生风。 
无极原有极；欲仁存至仁。 
无事此静坐；有福方读书。 
云山起翰墨；星斗焕文章。（集唐诗句） 
云霞生异彩；山水有清音。（集怀仁圣教序字） 
云卷千峰色；泉和万籁色。 
云卷千峰集；风驰万壑开。 
不雨山常润；无云水自阴。 
不矜威益重；无私功自高。 
甘从千日醉；耻与万人同。（集杜甫句） 
日气含春雨；石阴散秋光。 
日丽千芳闹；风和百鸟鸣。 
书中乾坤大；笔下天地宽。 
书存金石气；室有蕙兰香。（于右任） 
气得神仙迥；情依节制尊。（集杜甫句） 
长笑对高柳；贞心比古松。（集唐诗句） 
从来多古意；可以赋新诗。（集杜甫句） 
月行疑读画；花生当蓑衣。 
月来满地水；云起一天山。 
月斜诗梦瘦；风散墨花香。（邓子龙） 
风云三尺剑；花鸟一床书。 
风竹引天乐；林亭集古春。（集兰亭序字） 
风逆花迎面；山深云湔衣。（集杜甫句） 
风波即大道；尘土有至情。 
风轻一楼月；室静半枕书。 
风柔莺戏柳；花放燕衔香。 
文章负奇色；事业富清机。 
文章辉五色；心迹喜双清。（集唐诗句） 
心同孤鹤静；节效古松贞。（集唐诗句） 
心源无风雨；浩气养乾坤。 
心悬万里外；兴在一杯中。（集李白句） 
以文常会友；惟德自成邻。 
水清鱼读月；山静鸟谈天。 
水漾春山影；人吟时雨诗。 
去草寻怪石；留云补断山。 
古琴弹夜月；淡墨画秋山。 
平生怀直道；大化扬仁风。（集古乐府句） 
东壁图书府；西园翰墨林。 
由来意气合；直取性情真。 
丘壑趣如此；鸾鹤心悠然。（集唐诗句） 
白眼观天下；丹心报国家。（宋教仁） 
兰气熏山酌；竹声兼夜泉。 
兰风载芳润；谷性多温纯。 
半窗知我月；千卷鉴人书。 
年酒迎新绿；梅花送暗香。 
老骥思千里；鹪鹩足一枝。（翁方纲） 
地小花栽俭；窗虚月到勤。（陈宝琛） 
地回云偏白；亭香草木凡。（集唐诗句） 
共知心是水；安见我非鱼。 
有山皆园画；无水不文章。 
有竹人不俗；无兰室自馨。 
有雨云生石；无风叶满山。（集怀仁圣教序字） 
有容德乃大；无欺心自安。 
曲径踏花影，明轩赏月华。 
虫书叶字古；风织浪纹轻。（于右任） 
竹开霜后果；梅动雪前香。 
竹石得幽秉；壶觞多雅游。（梁同书集文同句） 
竹外山初曙；藤荫水更凉。 
竹送清溪月；松摇古谷风。（董其昌） 
竹疏云作画；梅瘦雪添神。 
优游乐闲静；恬谈养清虚。 
行修而名立；理得则心安。（于右任） 
会心今古远；放眼天地宽。 
会心多野趣；契理谢言诠。（乾隆） 
名香泛窗户；达岫对壶觞。（集唐诗句） 
名香播兰蕙；妙墨挥岩泉。（集唐诗句） 
名香播兰蕙；雕藻迈琼琚。（集唐诗句） 
名随市人隐；心与古佛闲。（梁同书集苏轼句） 
各勉日新志；共证岁寒心。（蔡元培） 
江山千古意；时序百年心。 
江山开眼界；风雪炼精神。 
江山如有待，花柳更无私。 
江山助磅礴；文物照光辉。（集唐诗句） 
江山澄气象；冰雪净聪明。（集唐诗句） 
汲古得修绠；开怀畅远襟。（集唐诗句） 
寻山如访友；远游如致身。 
异石归海岳；高士标云林。 
羽仪呈鸑鷟；藻思焕琼琚。（集唐诗句） 
声华满冰雪；述作凌江山。 
声华满冰雪；节操方松筠。（集唐诗句） 
芳野留胜事；艺苑重高文。 
把酒时看剑；焚香夜读书。 
我思铭陋室；谁为记闲轩。 
秀句满江国；芳声腾海隅。（集李白句） 
何处梅花笛；谁家碧玉萧。 
伴我书千卷；可人竹一丛。（郑燮） 
闲中有富贵；寿外更康宁。（陈鸿寿） 
闲吟步竹石；长醉歌芳菲。（集李白句） 
穷愁但有骨；诗兴不无神。（集杜甫句） 
良辰入奇怀；虚室绝尘想。 
即事已可悦；赏心还自怡。（集唐诗句） 
青山吟意远；红树寄归迟。 
苦读千年史；笑吟万家诗。 
苔石随人古；山花拂面香。（集唐诗句） 
事可对人语；福向俭中求。 
松风清耳目；蕙气袭认襟。（集唐诗句） 
奇石寿太古；好花开四时。 
画前原有易；删后更无诗。（龚晴皋） 
雨匀万木翠；日暖百花舒。 
雨过琴山润；风来花木香。（乾隆） 
雨过琴书润；风来翰墨香。 
雨润千山秀；风和万物荣。 
披云炼琼液；坐月观宝书。（集唐诗句） 
披襟对清朗；推分得天和。 
到为诗书重；心缘启沃留。（集唐诗句） 
知音在霄汉；高步蹑华嵩。（集唐诗句） 
畅怀年大有；极目世同春。（集兰亭序字） 
佳气生朝夕；清言见古今。 径隐千重石；园开四季花。（集唐诗句） 
采菊东篱下；种桑长江边。（集陶渊明句） 
鱼戏新荷动；鸟散余花落。 
鱼跃清波彻；莺啼众绿深。 
卷帘花雨滴；扫石竹荫移。（查士标） 
学业醇儒富；文章大雅存。（集唐诗句） 
波涛良史笔；讽兴诗家流。（祁隽藻） 
波绿生春早；云归注雨迟。（集怀仁圣教序字） 
诗从肺腑出；心与水月心。 
诗思竹间得；道心尘外逢。（集唐诗句） 
春归花不落；风静月长明。（集鲁峻碑字） 
春来千岭翠；花落两衿香。 
春秋多佳日；山水有清音。 
草木含清色；岩廊挹大犹。（集唐诗句） 
草色和云暖；梅花带月寒。 
茗杯暝起味；书卷静中缘。 
荒城临古渡；落日满秋山。 
枳棘成而刺；担黎食之甘。（郭沫若） 
柳深陶令宅；月静庚公楼。（集唐诗句） 
要求真学问；莫做假文章。 
看人用白眼；当户有青山。（夏丏尊） 
秋菊有佳色；幽兰生前庭。（集陶渊明句） 
泉清堪洗砚；山秀可藏书。 
剑气非关月；书香不是花。 
闻说江山好；终嗟风趣频。（集杜甫句） 
闻鸡晨舞剑；借萤夜着书。 
美花多映竹；乔木自成林。（集唐诗句） 
养天地正气；法古今完人。 
养拙干戈际；用心霜雪间。（集杜甫句） 
恪勤在朝夕；怀抱观古今。 
举头望明月；荡胸生层云。（集唐诗句） 
洪词留石逸；华势上流黄。（集石门铭字） 
洗砚鱼吞墨；烹茶鹤避烟。（郑燮） 
室有山林乐；人同天地春。（集兰亭序字） 
室雅何须大；花香不在多。 
诗写梅花月；茶烹谷雨春。 
险艰自得力；金石不随波。 
结交指松柏；述作凌江山。（集唐诗句） 
幽林听鸟语；深谷看云飞。 
素襟不可易；清琴时以思。（阮元） 
素襟不可易；蜀酒且百陶。 
栽培心上地；涵养性中天。（郑燮） 
荷锄修药圃；煮茗就花栏。（集唐诗句） 
桂子落秋月；荷花羞玉颜。（集李白句） 
格超梅以上；品在竹之间。 
根深则果茂；源远而流长。（于右任） 
晓风杨柳翠；微雨杏花红。 
晓汲清湘水；夕观沧海云。 
晓露三春润；钟声两岸闻。 
铁肩担道义；辣手着文章。 
积照涵德镜；素怀寄清琴。（集唐诗句） 
倚石得奇想；看云多远怀。（祁隽藻） 
倚杖看孤石；开林出远山。（集杜甫句） 
修业勤为贵；成文意必高。 
爱画人骨髓；吐词合风骚。 
胸中富丘壑；腕底有鬼神。（齐白石） 
高怀同霁月；雅量洽春风。 
高松来好月；野竹上清霄。（集唐诗句） 
座对贤人酒；山藏太史书。 
疾风知劲草；烈火见真金。 
阅古宗文举；临风怀谢公。（集唐诗句） 
酒香留客住；诗好带风吟。（集唐诗句） 
海为龙世界；云是鹤家乡。 
海阔凭鱼跃；天高任鸟飞。 
浮沉休感慨；方正自栽培。 
涧松寒转直；碧海阔逾澄。（集唐诗句） 
朗抱开晓月；高文激颓波。（集唐诗句） 
读书滋逸气；阅世益豪情。 
读书难字过；回首白云间。（集杜甫句） 
谁知大隐者；乃是不羁人。（集唐诗句） 
谁将佳句并；真与古人齐。（集古人诗句） 
能除一切苦；照见五蕴空。 
绿树多生意；白云无尽时。 
菱荷叠映蔚；水木湛清华。 
着书惊日短；索句人眠迟。 
著作追先哲；精神让后生。（集景君铭字） 
检书几案窄；昂首海天宽。 
掬水月在手；弄花香满衣。 
接垣分竹径；微路入花源。（集唐诗句） 
雅琴飞白雪；高论横青云。 
雅琴飞白雪；逸翰怀青霄。（集古人诗句） 
雅量含高远；诗书见古今。 
雅量涵高远；清言见古今。 
探道好渊玄；观书鄙章句。 
略翻书数则；便不愧三餐。 
崇情符远迹；精理亦道心。 
脚着谢公履；身披莱子衣。（集唐诗句） 
鹿门多大隐；花洞有长春。（集怀仁圣教序字） 
道德为源本；知识极诚明。 
粗茶有真味；薄酒无醉人。（林纾） 
清风挺松柏；逸气上烟霞。 
清机发妙理；高步超常伦。 
清光依日月；逸思绕风云。 
深心讬豪素；努力爱春华。 
深情托瑶瑟；逸兴横素襟。（集唐诗句） 
谋猷归哲匠；词赋引文雄。（集唐诗句） 
颇得河山趣；不知城市喧。（集唐诗句） 
骐骥出绝域；鸾凤本高翔。 
琴心妙清远；谷性多温存。 
琴言清若水；诗梦暖于春。 
琴将天籁合；幔卷浪花浮。（集唐诗句） 
斯文在天地；至乐寄山林。 
惠日朗虚室；清风怀古人。（集兰亭序字） 
跌宕孔文举；风流贺季真。（集唐诗句） 
野翠生松竹；潭香闻芰荷。（集唐诗句） 
短歌能驻日；闲坐但闻香。（集唐诗句） 
智勇冠当代；卓荦观群书。（集古人诗句） 
游山喜乘兴；种竹能养闲。 
寒竹有贞叶；灵芝冠众芳。 
隔沼连香芰；缘岩覆绿萝。（集唐诗句） 
雷霆走精锐；冰雪净聪明。 
鹏鹗励羽翼；龙鸾炳文章。（集唐诗句） 
叠石通溪水；当轩暗绿筠。 
嘉木偶良酌；仙芝皆延年。 
愿持山作寿；常与鹤为群。（集唐诗句） 
暗水流花径；清风满竹林。（集唐诗句） 
慷慨谈世事；卓荦观群书。（齐彦槐） 
溪静云生石；窗虚日弄纱。（集唐诗句） 
蕴真惬所遇；赏心知有余。 
蕴真惬所遇；振藻若有神。（集唐诗句） 
墨研清露月；琴响碧天秋。（集唐诗句） 
德从宽处积；褊性合中求。 
端居喜良友；独立占古风。（集唐诗句） 
澄江静如练；长啸气若兰。（李世卓） 
鹤从珠树舞；凤向玉阶飞。 
霜月悟道妙；云林共清幽。 
翰墨因缘旧；烟云供养宜。 
麟笔删金篆；霓裳侍玉除。（集唐诗句）
--------------------------------------------------------------------------------
六字联
工画是王摩诘；知音许钟子期。 
凡物皆有可观；于书无所不读。 
王右丞多古趣；吴道子夺天工。 
世德光乎群玉；高年搞以茂松。（集张黑女墓志字） 
少言不生闲气；静修可得永年。 
日利千万曾祥；大吉阳宜侯王。 
今趣岂异于古；天听可期诸人。（集兰亭序字） 
公生明偏生暗；智乐水仁乐山。 
文情生若春水；弦咏寄之天风。（集兰亭序字） 
为大众利益事；去一切瞋恨心。（张謇） 
以万物为刍狗；治大国若烹鲜。（集老子句） 
以教人者教己；在劳力上劳心。（陶行知） 
未能一日寡过；恨不十年读书。 
去无心以出岫；鸟倦飞而知还。 
岂能尽如人意；但求无愧我心。 
竹雨松风琴韵；茶烟梧月书声。 
行止无愧天地；褒贬自有春秋。 
争上游防下达；敦古道近人情。 
守有道节有理；尊所闻行所知。 
每思于物的济；自愧为人所容。 
弃燕雀之小志；慕鸿鹄而高翔。 
实践检查真理；时间解决问题。 
岭雪似卯花开；树风如笑声笛。 
放开肚皮吃饭；抖起神气读书。 
政惟求于民便；事皆可与人言。 
竖起脊梁立行；放开眼孔读书。 
养心莫如寡欲；温故乃能知新。 
养心莫善寡欲；至乐无如读书。 
耽文艺如嗜欲；经古人为朋曹。（石涛） 
铁石梅花气概；山川香草风流。 
笔歌砚耕翰墨；朝吟暮读诗书。 
读书不求甚解；鼓琴足以自娱。（梁同书） 
读书当求甚解；做事务必认真。 
读书随处静士；闭门即是深山。 
随缘穿衣吃饭；切实作事为人。 
超鸿蒙而远迹；侣山水以忘年。 
满壁剑光披拂；一帘花气淋漓。 
静坐常思己过；闲谈莫论人非。
--------------------------------------------------------------------------------
八字联 
一物不知以为涤耻；遭人而问少有宁时。 
一溪烟水月明如昼；十亩桑田谁并汉耕。 
十步之间必有芳草；计月既望常见浮槎。 
人生得一知已足矣；斯世当以同怀视之。 
力求有功方能无过；必先去旧然后立新。（蔡廷锴） 
于文人怀管列迁固；察天事在随临咸观。 
下民康济顺如流水；群公宪章穆若清风。（梁章钜集汉碑句） 
下有漪流上有飞瀑；幽入空山高人画中。 
大笔横挥颠张醉素；名山高卧鹤骨松心。 
大海有真能容之度；明月以不常满为心。 
大量容人小心处事；正身率物屈己为群。（黄炎培） 
与古为新载瞻星气；其曰可读如写阳春。（集诗品句） 
与可画竹胸有成竹；庖丁解牛目无全牛。 
山水有灵亦惊知己；性情所得未能忘言。 
门有古松庭无乱石；秋宜明月春则和风。（集樊敏碑字） 
义则居先利则居后；敬其所长恕其所短。（陶行知） 
小有清闲抱弦怀古；随其时地修己观人。（集兰亭序字） 
小窗多明使我久坐；入门有喜与君笑言。 
天下断无易处境遇；人间哪有空闲光阴。 
天半朱霞云中白鹤；山间明月江上清风。 
天地有情长若春日；山林无事自是清流。 
云岚四时迷离朝暮；风雨一室上下古今。 
不次之迁人同品峻；及时为惠情与春长。（集兰亭序字） 
甘露卿云于斯为瑞；珠辉玉照盖代之华。（集醴泉铭字） 
世德相承荣于万古；高文争诵清若六朝。 
日有所思经史如诏；久于其道金石为开。（集绎山碑字） 
气淑年和群生咸遂；冰凝镜澈百姓为心。（集醴泉铭字） 
长桥卧波新亭挂月；荷香醉客柳色迷人。 
今古毕陈趣生一室；人天兴感文可万言。（集兰亭序字） 
风至山中无不和畅；月生海上自极高明。（集泰山铭字） 
凤质龙文光华相映；景风淑气仁寿同登。 
为乐及时令德无极；去古不远直道在斯。集绎山碑字 
心平气和千佳弗见；秋毫之末视而可察。 
以浅持博以一持万；自知者明自胜者强。 
玉宇无尘风清月朗；春天有色水秀山明。 
刊石惟余西汉文字；行歌好约高阳酒徒。 
功冠凌烟纪纲文武；才高画日损益古今。（集争坐位帖字） 
芝洞秋房檀林春乳；桂深冬燠松疏夏寒。（集庾信句） 
平理若衡照辞若镜；动墨横锦摇笔散珠。（集文心雕龙句） 
东壁图书西园翰墨；南华秋水此苑春山。 
壮思风飞逸情云上；朗姿玉畅惠风兰披。 
鸟啭歌来花浓雪聚；云随竹动月共水流。 
立功德言有三不朽；尚齿爵位无一非尊。（集争坐位帖字） 
立德立功居之以敬；友直友谅尊其所闻。（集争坐位帖字） 
兰石之姿清少之行；珪璋其质芳丽其华。（梁章钜集汉碑句） 
兰有群情竹无一曲；山同月朗水与情长。（集兰亭序字） 
半亩池鱼几间新屋；一犁春雨九穗嘉禾。 
宁朴无华以康我道；既安乃乐共写其天。（集石鼓文字） 
礼以闲心乐可昭德；智能用事仁是爱人。 
发上等愿享下等福；众高处立向宽处行。 
动心忍性反求诸己；深思没察薄责于人。 
老屋三间可避风雨；空山一士独注离骚。（陈鸿寿集三公山碑字） 
在福则冲乐善不倦；与道大适即事多欣。 
毕生所长岂在集古；闲情自托亦不犹人。（集兰亭序字） 
扪虱之谈岂伊景略；闻鸡而舞不减祖生。 
传家有道惟存忠厚；处事无奇但求率真。 
似兰斯馨比蕙又畅；和神当春清节为秋。（集兰亭序字） 
近朱者赤近墨者黑；尽力所及尽心所安。（陶行知） 
行不得则反求诸己；躬自厚而薄责于人。（集四书句） 
行而不舍若骥千里；纳无所穷如海百川。 
行所当行不为已甚；慎之又慎未敢即安。 
行道有福能勤有继；居安思危在约思纯。（集左传句） 
交满四海乐道人善；胸罗万卷不矜其才。 
闭户自精开卷有益；会心不远随遇而安。 
闭户自精开卷有益；垂露在手清风入怀。 
冰生于水而寒于水；云出其山复雨其山。 
守独悟同别微见显；辞高居下置易就难。（翁同和） 
讴吟垧野金石云陛；栋梁文囿冠冕词林。 
论仁议福保我金玉；达性任情乐其安闲。（集易林句） 
农夫不息越有稷黍；儒者立志佩若蕙兰。 
尽交天下贤豪长者；常作江山烟月主人。 
如此风神唯须饮酒；既佳光景当是剧棋。 
如筠斯清比蕙又畅；逢岑爱曲值石怜欹。 
观书要能自出见解；处世无过善体人情。（集多宝塔碑字） 
红杏在林幽鸟相逐；碧桃满树清露未晞。（集诗品句） 
赤野生姿青田矫翰；百云怡意清泉洗心。 
声无细闻虽远犹近；劳而不伐有实若虚。（梁章钜集汉碑句） 
苏氏发言慷慨欢笑；颜子在迩高明淑仁。 
技进乎道庶几不惑；名副其实何虑无闻。 
抗心希古任其所尚；含毫命素动必依真。（集姚察名画记句） 
抗心希古任其所尚；研精耽道安有幽深。 
足以山引不作自骋；目喻水流以卧当游。（集兰亭序字） 
吟廊四周林疏水澈；奇石一品咫屈尺拿。 
每年一集自为目录；终日万觞以娱情怀。 
佐时礼物天与厥福；含和履仁帝赖其勋。（梁章钜集汉碑句） 
身无半亩心忧天下；读破万卷神交古人。（左宗棠） 
坐到二更合眼即睡；心无一事敲门不惊。（何绍基） 
含和履中驾福乘喜；年丰岁熟政乐民仁。（集易林句） 
含和履仁天与厥福；发号施宪民说无疆。（梁章钜集汉碑句） 
含和履仁永享年寿；应期作弼入参文昌。（梁章钜集汉碑句） 
良玉润珠精神流照；吉金乐石左右交辉。（集醴泉铭字） 
张讥堪捉玉柄鹿尾；褚渊自弹银柱琵琶。 
妙机其微是有真宰；远引莫至忽逢幽人。（集诗品句） 
纯和之德仁义之操；孝弟于家忠謇于朝。（梁章钜集汉碑句） 
玩人丧德玩物丧志；多见阙始多闻阙疑。 
取人为善与人为善；忧以终身乐以终身。（曾国藩） 
取静于山寄情于水；虚怀若竹清气若兰。（集兰亭序字） 
林气映天竹阴在地；日长似岁水静于人。（集兰亭序字） 
林荫清和兰言曲畅；流水今日修竹古时。（集兰亭序字） 
非道勿视树善不倦；文而无害思若有神。（孙星衍） 
罔谈彼短我亦有短；靡恃己长人各有长。 
知者取怀以喻万类；大贤虚己得尽群能。（何绍基） 
追古思今道在作者；登高望远时复乐之。（集绎山碑字） 
舍己从人大贤之量；推心置腹群彦所归。（曾国藩） 
受人以虚求是以实；能见其大独为其难。 
放眼读书以养其气；开襟饮酒用全吾其。（袁枚） 
学为儒宗行为士表；冠乎群彦简乎圣心。（梁章钜集汉碑句） 
学立道通自然贞素；圆行方止聊以从容。 
学问无穷曾三颜四；光阴有限禹寸陶分。 
学问详明德性坚定；事理通达心气和气。 
泽雨无偏心田受润；慈云既拥智海亦深。 
试陆羽茶观摩诘画；舞张华剑听谪仙歌。 
绍圣作儒贡登王室；钩河摘洛象与天谟。（梁章钜集汉碑句） 
绎史诵经思在古昔；登高望远显于今时。（邓廷桢） 
经纬区宇弥纶彝宪；抑扬人杰雕绘士林。 
春风乃为诗人所觉；夜坐能使画理自深。 
春风来时宜会良友；秋月明处常思故乡。 
春水初生系怀左右；清风惠及盛领情文。（集兰亭序字） 
春水两派晴山数曲；朱轮十乘紫诰千篇。 
春兰早芳秋菊晚秀；浊醪夕饮素琴晨张。 
春发其华秋结其实；业精于勤行成于思。 
卧石听涛满衫松色；开门看雨一片蕉声。 
品重圭璋望隆彝鼎；庭植嘉树家藏秘书。（翁同和） 
秋月春花当前佳句；法书名画宿世良朋。 
泉石激韵林籁结响；云霞雕色草木贲华。（集文心雕龙句） 
神化攸同控物自富；性情所至着手成春。（集诗品句） 
视履考祥其旋元吉；清明在躬气志如神。 
诞妄不生虚无视事；幽闲自得清静为修。（集兰亭序字） 
柔日读经刚日读史；怒气写竹喜气写兰。 
绚言朱蓝文约为美；志在山水琴表其情。（集文心雕龙句） 
真理学从五伦做起；大文章自六经分来。（申涵光） 
厚德于人烟消云散；微恩及己刻骨铭心。 
砥德砺才为国藩辅；布政施惠生我福人。（集易林句） 
修风晓逸德星夕映；祥禽辈作瑞木朋生。 
修身践言有朋自远；含纯履轨与世无争。 
修词立诚在于无愧；造物指事莫非自然。（集文心雕龙句） 
脂粉简编冠缨图史；糠粃礼义锱铢功名。 
高柳生风扶桑盛日；天桃敷水落杏飞花。 
庶士悦雍君子安乐；上顺什极下答川皇。 
闻木樨香何隐乎尔；知菜根味无求于人。 
海纳百川有容乃大；壁立千仞无欲则刚。（林则徐） 
涧流浚多生我禾稼；泽皋之上来观柘桑。 
朗日和风斯世咸喻；清文盛德古人与稽。（集兰亭序字） 
朗月照人如鉴临水；时雨润物自对流根。 
诸子百家不分门户；名山大川各效文章。（集曹全碑字） 
读万卷书行万里路；综一代典成一家言。 
读书作文人用我法；莳花种竹吾爱吾庐。 
读常见书作本分事；吃有菜饭着可补衣。（刘永济） 
随遇而安因书为屋；会心不远开门见山。 
娟娟群松上有飞瀑；萧萧落叶人闻清钟。（集诗品句） 
盛德若愚细行不失；为善则乐读书便佳。 
虚能引和静能生悟；仰以察古俯以观今。 
衔其山川拾其香草；烝以灵芝润以醴泉。 
道旨渊微深于四子；词华工秀大如六朝。（集石鼓文字） 
道德神仙增荣益誉；福禄欢喜长乐永康。（集易林句） 
清气若兰虚怀当竹；乐情在水静气同山。（集兰亭序字） 
清以自修诚以自勉；敬而不怠满而不盈。 
清品犹兰虚怀若竹；澄襟似水朗抱凝冰。 
清昼检书古香溢座；端居省理众论含虚。（祁隽藻） 
宿云不除爱厥虚白；新月来觌丽以流黄。（集张迁碑字） 
缀响兰深缉言琼秘；沈思泉涌华藻云浮。 
缀响兰深缉言琼秘；秉仁岳峻动智渊明。 
琼质金相当时之宝；颂经凤纬冠世而华。（集醴泉铭字） 
博观万卷才识豪迈；纪述百家文翰昌明。（集三坟字） 
散此缃编迟还芳札；偶有嘉酒爰抚素琴。 
敬以持已恕以接物；勤能补拙俭能养廉。 
就读书上体认义理；于日用处磨砺精神。 
敦诗悦礼藐然高厉；琢质绣章耀此声香。（梁章钜集汉碑句） 
温然而恭慨然而义；忠以自勖清以自修。（梁章钜集汉碑句） 
隔溪渔舟幽鸟相逐；乱山乔木奇花初胎。（集诗品句） 
蓄素守中所思不远；返虚入浑其声愈希。（集诗品句） 
锦渚丹鳞玉山青翮；睢园绿竹邺水朱华。 
溽露飞甘舒云结庆；贞筠抽箭润璧怀山。 
碧山人来幽鸟相逐；金尊酒满奇花初胎。（集诗品句） 
碧苔芳晖如有佳话；绿杉野屋良殚美景。（集诗品句） 
翠药红蘅几番风雨；黄花绿菊好个霜天。（集词句） 
蕴智成囊含明作镜；凭春洒翰席月抽琴。 
德惠旁流鬯芳远布；雅度宏绰广学甄微。（梁章钜集汉碑句） 
德有润身礼不愆器；玉温庭照兰生室香。 
薜引山茵荷吹水盖；琴号珠柱书名玉杯。 
樵歌一曲众山皆响；松云满目万壑争流。 
器重南金才横东箭；辨雕春囿德莹秋天。 
激扬硕学诱接后进；甄明政术晓达公方。 
蹈规履信立德隆礼；根道核艺抱淑守真。（梁章钜集汉碑句）
--------------------------------------------------------------------------------



